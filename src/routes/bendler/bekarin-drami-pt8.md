---
title: Bekarın dramı - Pt.8 İbrahim?!
date: '2023-03-16 23:47'
author: 'Filankəs'
---

Uzun müddət keçmişdi. Lakin Bekar qeydə dəyər heç nə yaşamamışdı. Bu sabah o yenə oyandı.. Yox, yox oyanmadı. O xəstə idi deyəsən, özünü halsız hiss edirdi. Kimisə çağırmağa çalışdı. Boğazı müdhiş ağrıyırdı. Tempraturu da yüksək idi deyəsən. Olsun, bu günü yataraq keçirmək pis fikir deyildi. 

Lakin günün iləriləyən saatlarında vəziyyəti daha da pisləşəndə başa düşdü ki, bu heç də yaxşı fikir olmadığını anladı. Qulaqları da çox pis ağrıyırdı, arada kiçik-kiçik qəribə səslər gəlirdi. O xəstəxanaya getməli olacaqdı. Məcbur şəkildə..

---

Maşına mindi. Yola çıxdılar. Məhlədən çıxanda o özünü ölü kimi hiss edirdi. Biraz ilərilədikdə dostlarını yolda gördü. Bu onu sarsdı. Həyat onsuz da davam edirmiş. O öz ölümü haqda fikirləşdi. Ölümündən sonra da belə olacaqdı. Heç kəsin vecinə olmayacaqdı. Gərçi indi kiminsə vecində idi ki?

Biraz daha şəhər həyatını gördü. Yoldaşları və başqalarını görəndə özünü nizama salmağa çalışdı. Onlara pis görünmək istəmirdi. Sanki həyatda qalmaq istəyirdi. Hələ həyatdaki misyasını bitirməmişdi.

---

- Gözlə indi qurtarır.
- (İntensiv olaraq nəfəs alıb-vermə)
- Adə, nə qorxaq oğlan imişsən sən?
- Nəfəs də almıyım, xala?
- Hə, qurtardı, bu qədər.
- Yandırdı.

---

Artıq axşam idi. Şəhər ilə iləriləyirdilər evə doğru. Məhlələrinə girdiklərində yaşıl paltarlı, qısa amma qalın saqqallı yaşıdı bir oğlan gördü. Onu indiyə kimi heç vaxt buralarda görməmişdi. Nəysə.

Evə qayıtdı. Çox yorğun idi. Ölü kimi. Bu hardansa tanış gəlirdi. Telefonunu masanın üstünə qoydu. Yavaş-yavaş köynəyinin düymələrini açmağa başladı.

- Salam, Yaxşısan?
- Hassiktir! Sən kimsən?
- Mən, İbrahim.
- Həqiqətən, sən kimsən və burda nə işin var?
- Mən bir neçə gündür varam. Hiss etmirdin?
- Yox, harda?
- Mən üç gündür ki, doğuluram. Xəstələnəndə qulağına gələn səsləri eşitmirdin? Nəhayət bədən qazandım bu günorta.
- Nə doğulmağı e?!
- Bilmirəm, bircə onu bilirəm ki, mən cəmi bir neçə gündür ki, "oluram". Əvvəl ruh qazandım, sonra bədən.
- Sən həqiqətən varsan yoxsa mən dəli olmuşam?
- Düşünürəm, deməli varam.
- Sikərəm fəlsəfəni, düz əməlli cavab ver.
- Dostum, mənim də çox məlumatım yoxdur. Yəqin sadəcə sənin təxəyyülündə varam. Amma bu mənim möhtəşəm varlığımı inkar eləmir.
- İşə bax e! Şizofren, dəli olmuşam, təxəyyülümdəki obaz da lovğalıdı.
- Mən həm də biraz sənəm.
- İndi mən ömür boyu səninlə yaşayacam?
- Ümid edirəm ki, yox. Səninlə bir ömür olmaz. Amma deyəsən belə olacaq.

Bekar nə edəcəyini bilmirdi. O ağlından şübhə etməyə başlamışdı. İbrahimlə bir ömür necə keçəcəkdi maraqlıdır. 

# Son
