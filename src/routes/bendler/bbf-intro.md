---
title: Bekar Bekar fikirlər (BBF - İntro)
date: '2023-02-11 19:45'
author: 'Filankəs'
---

İnsan bəzən sadəcə düşünür. Səbəbsiz və qafiyəsiz. Gecə yatarkən, tualetdə vəya duş qəbul edəndə. Buna səbəb nədir? Çox sadə bir cavabı var: İnsan bir problem həlletmə maşınıdır və çox vaxt varlığı ilə əlaqəli problemləri həll etməyə çalışır. Yox əgər varlığı ilə əlaqədar bir problem yoxdursa varlığının özü bir problemə çevrilir. Bu isə Fəlsəyə yol açır.

Bayaqki bütün vəziyyətlərin rahat olduğu anlar olduğunu xatırlatmaq istəyirəm. Elə bu səbəbdən Fəlsəfə ilk dəfə qədim Yunanıstanda ortaya çıxmışdır. Bu bekarlıq İnsanoğlunun vaki mirasına çevrilmişdir. Bir çox həyat dəyişdirən fikir bekar insanlar tərəfindən tapılmışdır. Məsələn, Sənət məktəbinə girməyib işsiz qalan Hiltler vəya yatdığı yerdə Blog açmağı düşünən Mister Çoxbilmiş'i buna misal gösətərə bilərik. Bekar təbiki də bundan yan ötməyəcəkdi. Bu seriya insanların bekar vaxtı tapdığı fikirlərə başqa bir bekarın şərhlərindən ibarət olacaq. Həmişəki kimi əhli-bekar bir şərgüzəştə hazır olun.
