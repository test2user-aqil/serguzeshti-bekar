---
title: Liberal Yarasa (Siyasi Parodiya)
date: '2023-03-06 23:13'
author: 'Filankəs'
---

İllər, illər əvvəl idi.. Faşizm və Mütləq sosializmin sürdüyü bir meşə imperiyası var idi. Bu meşədə bütün heyvanlar öz, quşlar isə öz krallarına tabe olur, onlara vergi verirdilər. Onlar digər canlılardan asılı olmadıqları üçün özləri ilə fəxr edir, "çox yaşa kral!" nidaları atırdılar. 

Lakin meşənin hamısı belə düşünmürdü. Meşənin diblərindəki liberal varlıq bu sistemin necə axmaqca olduğunu anlamışdı. Yarasa... O bütün krallara lağ edərək, onlara tabe olmayaraq onları bezdirən bu varlıq bunu etməkdə qərarlı idi.

Günlərin bir günü quşların kralı öz əsgərlərini bu xainin üstünə yollayır. Əsgərlər həmin vaxtı yemək yeyən yarasaya yaxınlaşırlar:

Əsgərlər: "Vətəndaş! Niyə vergini vermirsən? Məgər bilmirsən bütün quşlar kralımıza vergi verməlidir? Bizi niyə yorursan?!"

Yarasa sakitcə, yeməyinə ara vrmədən dolu ağızla cavab verir: "Birinicisi salam, ikincisi quş özünüzsünüz. Məgər mən quşa oxşayıram? Məməliyəm e mən, ay axmaqlar, Heyvan!"

![](https://i.imgur.com/BLw2zI6.jpg)

Əsgərlər bu vəziyyət qarşısında karıxırılar. Nə edəcəklərini bilməyib saraya geri dönürlər. Tez heyvanlara xəbər yollayırlar ki, yarasa özünü heyvan elan edib. Təbii ki, bu heyvanların kralının çox xoşuna gəlib. Tez əsgərlərini yollayır ki, vergi alsınlar. Əsgərlər bu zaman yarasanı yatarkən yaxalayıblar. Oyadaraq sorğu-suala çəkiblər.

Əsgərlər: "Yarasa, eşitmişik özünü heyvan elan eləmisən. Vergi verməlisən."

Yarasa bu səfər də kefini pozmadan: "Ay axmaqlar! Sizin gözünüz var? Bəyəm mənim qanadlarımı görmürsünüz? Mən açıq-aydın quşam. Siz nə ağılla məndən vergi istəyirsiniz."

Bunu eşidən heyvanlar da pərt halda saraya qayıdırlar. Artıq heç kəs ondan vergi almağın mümkün olmayacağını düşünür, ancaq onlar əfsanəni unutmuşdular.

--------------------------------------------------------------------------------------------------

Bir müddət keçdi. Meşəyə qorxu yayılmağa başladı. İllər sonra Vergiman meşəyə qayıdırdı. Yarasa ilə başa çıxsa-çıxsa o çıxacaqdı. Vergiman meşəyə gələr-gəlməz hər yerə vəlvələ saldı. Artıq hamı ondan Yarasa məsləsini həll etməyini gözləyirdi. O belə də edəcəkdi..

![](https://i.imgur.com/jYPPQdh.jpg)

Vergiman səhər 5 də Yarasanın mağarasına basqın keçirdər. Onu bu səfər qafil tutmuşdu. Bu səfər o millətindən, dinindən, irqindən asılı olmayaraq şərtsiz olaraq vergi istədi bu vətən xainindən.

Yarasa bu səfər tələyə düşmüşdü. O bu olanlardan sonra məcburən vergisini ödədi. Bundan belə o gecələr bir daha belə basqın yaşamaq istəmədiyindən gecələr yatmadı.

Elə bu əhvalata görə də yarasalar gündüzlər yox gecələr ayıq olurlar. Ümid edirik ki, bu hekayədən dərs çıxartmısınız. Sağolun. Sağolun ki, vergi ödəyə biləsiniz.

# Son
