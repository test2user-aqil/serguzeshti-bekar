---
title: Bekarın dramı - Pt.4 (Axmaq)
date: '2023-02-06'
author: 'Qədirli Sübhan'
---

Səhər açıldı. "Oyan, gecikirsən!" - ah, lənət olsun, yenə yuxuya ara verməli olacaqdı. Bu səfər nə yer çəkiminə cəlb olunacaq nə də şirin yuxuya qərq olacaqdı. Nəysə, neylək, ən azından gözəl bir gün keçirməli idi. Klassiklərdən nəsə açıb əynini geyinməyə qoyuldu. Bunu sadəcə kiçik bir eqo tətmini olaraq edirdi. Çünki daha böyüyünü etməməyə özünə söz vermişdi.(Bax: [Pt.3](https://serguzeshti-bekar.vercel.app/bendler/bekarin-drami-pt3))

Nəysə getmək vaxtı idi. Lənət olsun! saata baxmamışdı heç. Cəmi 10 dəqiqə qalmışdı və o hələ yola belə çıxmamışdı. Tez geyindi, son dəqiqələrdə əziz kitabını da çantaya atmağı unutmadı. Yolda isə heç tələsmirmiş kimi mahnı açdı. Nə fayda? O heç vaxt düzəlməyəcəkdi.

## Məktəb

Sinifə yaxınlaşdı, artıq üzrxahlıq nitqini hazırlamışdı. Sinifə daxil oldu. Aha, deyəsən duaları qəbul olunmuşdu, sinif boş idi. O bu hadisədən sonra bir daha heç hara tələsməməyə qərar verdi.(Bu çox pis bir qərar idi.) Nəysə, bu axmaq məsələni qoyaq bir kənara. Digərləri gəldi, gərçi müəllim yox idi, biraz sıxıcı vaxt keçirdi və zəng! Həmişəki yerinə yollandı, pillələri yavaş-yavaş ilərləyirdi. Gözünü həmişəki yerə zillədi, lakin əkizlər xarici heç kimi görmədi. Deyəsən Boss bu gün gəlməmişdi, ən azından belə sanırdı. Amma nəysəki bu sanrısı yalnış çıxdı. Bir müddət sonra yenə gəldi bura. Aha! Ağ geyimli mələk burda idi. Gözlərini ondan ala bilmirdi. İçindən gələn gülümsəmə və onu qucaqlama hissini cilovlayırdı. Bu elə xoş bir duyğu idi ki.. Hər boş vaxtı olduqda gəlirdi, onu görmək üçün. Ancaq heç birində yaxınlaşa bilmirdi. Bəlkə çıxışda **fürsət** tapardı.

## Yol

Nəhayət ki, çıxdı. Boss ordaydı, qapının qabağında. Bir müddət yolla ilərilədikdən, sonra ona yaxınlaşmaq istədi, onun yavaş səslə çağırdı, lakin cavab yox idi. Ouu.. bu biraz pis oldu, təmiz sarsıldı. Biraz arxaya getdi, dostunun yanına. Lakin Bossun arxasınca baxdığını gördü, bəlkə də getməli idi. Tez ona çatmaq üçün getdi, biraz sonra onu gözlədiyini gördüyündə daha da ümidləndi. Çatdı. Bəs indi nə deyəcəkdi? Heç nə! O axmaq bunun üçün heç nə fikirləşməmişdi. Iııı..ıı.. heç nə. Sadə səssizlik.. Boss sanki həm bir hədə-qorxu etmək üçün həm də, həvəsləndirmək üçün dedi: **_"Bu fürsəti bir də az taparsan ha.."_** Nafilə, dili tutulmuşdu, deməyə bir şey tapa bilmirdi. Nəysə, Boss getdi..

O isə yalnızca nəqarət mızıldayırdı: "Dünyam ol, yatıb yuxuda görüm röyam ol Xəyalından bax xülyam ol, mənim öz dünyam, söz dünyam ol.. Ki, mənim şeirim ol ki, olum şairin." O özünü çox böyük boşluqda hiss edirdi. Amma o yenə ümidini itirmədi, yeni gün yeni şanslarla gələrdi bəlkə.

<iframe title="Dünyam ol" allow="autoplay *; encrypted-media *; fullscreen *; clipboard-write" frameborder="0" height="175" style="width:100%;max-width:660px;overflow:hidden;background:transparent;" sandbox="allow-forms allow-popups allow-same-origin allow-scripts allow-storage-access-by-user-activation allow-top-navigation-by-user-activation" src="https://embed.music.apple.com/us/album/d%C3%BCnyam-ol-feat-ogb/1558147434?i=1558147602"></iframe>

# Son

# (hələlik)
