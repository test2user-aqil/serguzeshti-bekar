---
title: Bekarın dramı - Pt.3
date: '2023-01-31'
author: 'Qədirli Sübhan'
---

## Giriş

Bu gün sizə Bekarın aldığı bir dərsdən danışacağam. Bir insan necə səhvinin fərqinə varar və bunu düzəldər bunun haqqında. Yəni, belə ümid edirəm.

## Eqo toxumları

"Oyan, Oyan!" və yenə bu sözlər. Amma bu səfər Bekar heç kəsə söymədən ayağa qalxdı. Onsuz da oyaq idi. Günü şən musiqi ilə açmağa qərar verdi. Axı bu gün fərqli olan nə idi? Bu gün o egosunu tətmin edəcəkdi. Yeni labslara qurşanacaqdı. Bu bir yeniyetmənin sevinməsi üçün yetərincə yaxşı bir səbəb idi.

Bu səfər çox uzatmayacam. O bazara getdi, bir neçə saat sonra qayıtdı, yeni libasıyla. Mandarin narıncısı.. Bunun onda necə təsir yaratdığını təsəvvür belə edə bilməzsiniz. Bu təsir bir az yaxşı, biraz pis idi. Yaxşı tərəfi o idi ki, Bekar özünü daha yaxşı hiss edir, sanki içindəki "Əsl özünə" daha çox oxşayırdı. Pis tərəfi isə o dopamin sərxoşluğu ilə özünü itirmişdi. Və ona hədiyyə olunan ətir sonuncu damla şərab təsiri yaratdı. O artıq içindəki heyvanı məmnun etmişdi..

O ilk dərsə yola çıxdı, təsiri görmək üçün. İçəri girdi.. Deyəsən işə yarayırdı. Gözlər onun üstündəydi, uzun müddət də elə qaldı. İlahi! O içtən-içə eqo orqazmı yaşayırdı.. Divarı yumruqlayacaqdı az qalsın.. İçindəki heyvan get-gedə vəhşiləşir, onu ram edib təsiri altına alırdı. O buna qarşı qoya bilmirdi. İçtən-içə bundan xoşu gəlirdi hətta. Kimin gəlməz ki?

Burda yetərincə tətmin etmişdi o alçaq eqosunu, artıq başqa yerə getməyə qərar verdi, amma bu səfər getdiyi yerdə qat-qat çox insan vardı. Tanrım! O ağlayacaqdı!

Lakin buna ilk zərbəni ayın başı olduğundan qəzəbli özü kimi egoist bir yoldaşı vurdu. Amma kimin vecində idi? O "ləçər" vecinə də deyildi. Kütlə içərsində seçilən, "yaraşıqlı", "dahi" gənc qarşısında onun heç bir şansı yox idi. Ki bunu digərləriylə münasibəti təstiqlədi. Hər şey təxmin etdiyi kimi gözəl gedirdi, biraz daha belə getsə idi o həddindən artıq eqo üzündən artıq dozadan ürək tutması yaşayacaqdı. Amma az sonra içəri girən dost qrupunun içərisində bir "Mandarin" daha olduğunu gördü, Əslində rəng tonları çox fərqlənsə də bu boz kütlə içərsində parlayan iki nəfər var idi. Onlar artıq eyni idi! Olsun.. onsuz da o qarşı cinsdən idi, Bekar işinə qaldığı yerdən davam edə bilərdi. Bütün günü rep dinləmiş Bekar yanındaki Zəbani(niyə belə deyildiyi iləridə açıqlanacaq) ilə klassik musiqi "müzəkirəsi" edirdilər. Sanki anlayırmış kimi..

Bekar bu gün çox səhv bir şeyə bulaşmışdı. Zira eqo narkotikdən də aslılıq yaradan, narkotikdən də lənət, utanc verici bir şey idi. Lakin Bekar bu təhlükənin fərqində deyildi. Bəs o necə dərs çıxardı? Bunun üçün hekayənin ardına göz atmaq lazımdır.

**Qeyd:** _Ləçər adlandırılan qız sonradan "Zoluçka" təxəllüsünü aldı._

## Qurtarıcı Zəbani

Sabahsı gün də erkəndən oyandı o. Axı sərgüzəştlərinə qaldığı yerdən davam edəcəkdi.. Axmaq hələ də elə düşünürdü. Sabah yenidən dərsə yollandı, aa dejavu. Əslində bu gündə pis başlamamışdı, hələki hər şey yaxşı idi. Bir məşğələdən digərinə yollandı, dünən son bir dəfə amma bu dəfə yox marağı üçün götürdüyü kitab yanında idi, o bunun necə gözəl göründüyünün fərqinə varanda onu aksesuar kimi işlətmək qərarına gəldi. Amma bu səfər yalançı çoban misalı bunu ego üçün etdiyi ilə günahlandırdı onu Zəbani, bəlkə də elə idi. Zəbani özü də egoistin təki idi. Özündəki pis xüsusiyyətləri Bekara deyərək sanki vicdan masturbasiyası edirdi. Ancaq bu səfər sözündə həqiqət vardı. Yanından keçən və sadə biri olan bir tanışının da bu fikirdə olması Bekara təsir etdi. O sanki ayıldı. "D-dostum ayıl! Sən nə edirsən?" - içində hayqırdı. Əslində Bekar bunu özü əvvəl-axır anlayacaqdı. Amma bu Zəbaninin sözləri Osmanlını yıxanlar ərəblər kimi oldu. Bundan sonra o çox düşündü bu haqda. Və nəhayət bir daha etməyəcəyinə söz verib, özündən üzr istədi.

# Son
