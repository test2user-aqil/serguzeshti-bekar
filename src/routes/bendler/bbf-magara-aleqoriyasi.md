---
title: BBF - Mağara aleqoriyası
date: '2023-02-11 21:45'
author: 'Filankəs'
---

Bu günkü bekar fikrimiz Platon'un Mağara aleqoriyasıdır (sadə dillə desək bənzətmə). Platon "ideal" cəmiyyəti təsvir etdiyi "Dövlət" seriyasının yeddinci kitabında bunun haqqında danışılır. Hekayə belədir:

Bir neçə Məhkum bir mağaraya gətirlilir. Əllərindən yuxarı zincirlənən məhkumların üzü həmişə mağaranın içinə doğru durur. Onlar sadəcə mağaranın ağzından keçənlərin kölgəsini görür, səslərin yansımasını eşidirlər. Həyatı yalnızca bunlardan ibarət sanırdılar bu "zavallılar". Başqa çarələri yox idi çünki. Sadəcə bunları görür, bunları duyurdular.

![Mağara](https://i.imgur.com/p2koc7C.png)

Lakin bir gün məhkumlardan birinin əli açılır. Bütün məsələ isə tam burda başlayır. O mağaradan bayıra çıxır. Təəccüblə ətrafa baxır, göz qamaşdırıcı reallığı seyr edir. İlahi! Həyat onun dərk etidiyin daha geniş imiş. O ağaclara və onların kölgəsinə baxdı. Yalan imiş.. Hər şey yalan imiş. O bunu yoldaşlarına danışmalı idi! Tez mağaraya qayıtdı. Amma gözləri işiğa elə öyrəşmişidi ki bu qaranlıqda təmiz kora çevrilmişdi. Yoldaşlarına gördüklərini, çöldəki əsl dünyanı danışdı. Ancaq dostları bu "axmağın" dediklərinə inanmaq istəmədilər, onlar bura, qaranlığa öyrəmişdilər. Kor dostlarının dediklərinə inanmayıb olduqları yerdə yaşamağa davam edir.

![](https://i.imgur.com/fVwkESg.png)

Platon bu aleqoriya ilə dəhşətli metaforlardan istifadə edib. Burada işıq biliyi, qaranlıq cəhaləti. məhbuslar cəmiyyəti, kor adam isə cəmiyyəti aydınlatmağa çalışan filosofları təmsil edir. O bu aleqriya ilə xalqda olan cəhalət sevgisini açıqlayır.

![](https://i.imgur.com/ezDD9ea.png)

Mən isə buna başqa bucaqdan baxmaq istərdim. Belə başlayaq, insanın 5 duyğusu var hamımıza məlum olduğu kimi. Biz dünyayı 5 pəncərədən açıqlayırıq, və bundan daha az olanlar hər şeyin fərqinə varmır deyirik. Bəs, başqa duyğular varsa və biz bunlara sahib deyilsək? "Zavallılar" daha yaxın gəlməyə başlayır, hə? Hamımız zavallıyıq! Hamımız zavallıyıq dostum.. Kainata dar bucaq altında baxıb hər şeyi başa düşürmüş gibi davranırıq. Ancaq, zavvallılıq dərəcəmiz o məhbuslardan heç də fərqlənmir. Təbiki, oturub bütün günü bunun yasını çəkməməliyik. Amma bir daha əminlik duyğusu içində olduqda bu xatırlayın: "Hər şey göründüyü kimi olmaya bilər."

# Son
