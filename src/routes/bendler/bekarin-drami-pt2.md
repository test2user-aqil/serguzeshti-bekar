---
title: Bekarın dramı - Pt.2
date: '2023-01-29'
---

## Bekarın günü necə bitdi?

İşıqlar yandı.. Bekar sanki səssiz fəryadlar atmamışcasına kampüterinə qurşandı. Bu onun insanlara qarşı olan inamının itirməsinin növbəti addımı idi. Axı bir insan özünə sadiq olmaz? O günü necə bitirdiyini xatırlamırdı, sərxoşlar kimi..

## Yeni pəncərə

"Oyan! Oyan!" - sabahı bu sözlərlə açdı. Lənət olsun! Yer çəkiminə qarşı qoya bilmirdi, sanki şirin yuxu və isti yataq onu ağuşuna almışdı, buraxmırdı. Bəlkə xülyayı-yuxular ona reallıqdan çox daha xoş və asan gəlirdi. Ancaq bunu düşünməyə vaxtı yox idi, uca bir səslə tez ayağa qalxdı. Həvəssiz və aciz bir halda paltarını geyindi. Gərçi bayaqkından daha yaxşı idi. Nəfəs almağa məcalı olmadan məşğələyə yollandı. Evdən çıxmağa az qalmış yolda təkrar üçün kitabın şəklini çəkməyə də vaxt tapdı. Axı hələ tez idi!

Çox da uzun çəkməyən yol olacaqdı, çünki qara qutusu və Cepka (itinin adı belə idi) onu müşaiyət edəcəkdi. Nəhayət ki, o lənət yerə çatdı, şirin yatağını buraxmasına səbəb olan yerə.. Dərs pis keçmirdi, hətta digər uşaqlardan ola bilik üstünlüyündən isitfadə edib, o aciz egosunu tətmin edirdi ki, bu alınırdı. O sadəcə bununla yetinmirdi, lənət egosunu tətmin etmək üçün insanları əzəcək qədər şərəfsiz birindən gözləyə biləcəyimiz kimi..

Nəysə, nəhayət vergi məmurlarının belə oyanmadığı vaxtda gəldiyi yerdən çıxdı. Ancaq bu onu çox da xoşbəxt etmədi, bu gün istisna hal olaraq evə getməliydi, və bunu sürüylə birliktə etməliydi. O bundan nifrət edirdi. Yol da isə pis vəziyyət də olan dostunun əhvalatını dinlədi. İnsanların dərdini bilmək onlara olan empatyanı artırır, o bunu burda öyrəndi. Öz səhvlərinə baxmayaraq yalnız onu qınayan lovğa dostuna belə gözlə baxacağı Bekarın ağlının ucundan belə keçməzdi. Amma neynək, həyat insana etmərəm dediyi hər şeyi etdirməyə qadirdir.

Evə qayıtdı. Ev ona reallığı, kimliyini xatırladırdı sanki. Ancaq kapitalizmi xatırladan təhsil sistemi burda çox qalmağa imkan vermirdi, yenidən yola çıxmalı idi. Məcbur belə etməli oldu. Bu dəfə isə nəql etməyə ehtiyac olamayacaq qədər sıxıcı vaxt keçirdi. Ancaq bu səfər ev yolu o qədər də sıxıcı olmayacaqdı.

## Daha maraqlı bir gün!

Hər şeyi planlamış, sanki Tanrının hikmətidən xəbəri varmış kimi çıxdı yola. Lakin təkərrür olmadı, yolda 2 dostunu gördü, onlarda qızğın söhbət açaraq yolla getdi, yolda Mister Çoxbilmişi də salamladı. Bu onun ən yaxın dostu idi. Söhbət elə gözəl məhlələrinə qədər gəzə-gəz iləriləyirdi dostları ilə birgə. ir qəhrəman ədası ilə tandırdı öz məhləsini, sanki bura bir getto imiş kimi. Ev çatdı, Lakin bu söhbəti uzada biləcək qədər böyük hiss edirdi özünü. Çantasını qoymaq üçün evə gəldi. Səslədi, Lakin heç kim cavab vermədi, çantasını pilləkənlərı qoyub getdi. Bəli, bu o qədər vecsiz adam idi.

Darvazadan kənara çıxdı, tarix danışan dostlarını sağında gördü. Onlar ayağa qalxdılar, yola çıxdılar. Hara getdiklərini, söhbətin haraya getdiyini özləri də bilmirdilər. Əvvəl yolda qışqıraraq milliyətçi mahnılar oxuyan dostlar artıq pinqivin fantaziyasından danışırdılar. Belə bir mühitdə zarafatların təkamülünü gözləmləməkdən daha çox həzz alırdı Bekar. Gözəl olan hər şey kimi bunun da bir sonu oldu hava qaralırdı, artıq evə getməli idi. Artıq onunla bir dostu qalmışdı. Yolda gedərkən kiçik bir problemlə, köhnə bir boss ilə qarşılaşdı. "Boss" - o tanış qızları belə adlandırırdı. Ancaq dostunun problemləri bundan çox daha önəmli idi. O özünü buna inadırmağa çalışırdı.

Evə çatdı amma bu səfər həqiqətən. Nəhayət! Nəhayət artıq o rahat idi! O özü idi, həmişəki kimi bekar. O anki rahtlığı sözlə təsvir etmək çox çətin idi, anca əsas o idi ki, o buna sahib idi. O axşama dair heç nə xatırlamırdı, yenə. Amma yəqin ki, axmaq bir blog yazmaqla məşğul idi.

# Son
